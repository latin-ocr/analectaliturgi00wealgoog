PROSAE ECCLESIAE ANDEGAVENSIS

3

Excellenter multum bene
docta es ab Origene

in fidei articulis ;

Hoc prudenter demonstrasti
dum paganos confudisti
theologorum regulis,

4

Res realis fuit ista

quod te Iohannes Baptista
baptizavit sacra unda ;
Post in turrim ascendisti

et idola confregisti ’

quae vana sunt et immunda.

5

Elevata tunc fuisti
dum latomo praecepisti:

“Fac in turrim tres fenestras.'' ·

Per tres doces Trinitatem,
per turremque unitatem
in divinis esse monstras.

6

lsta videns pater fremit,
ensem suum mox exemit,
cupiens te transfodere.
Sub lapide tam vallata
per pastorem accusata ;
pastor perit pro scelere.

7

Epistolam dum legeres
Origenis et cerneres,

tibi Christus apparuit.
Ac si esset nuper natus
demum cruci conclavatus
sicut pati voluit.

8 .
Haec omnia dum vidisti
evidenter cognovisti
nati pati mysteria ;
Hoc cernendo es armata,

corde, ore praeparata
ad omnia supplicia.

9

Abnegare Christum nolens
Marcianus multum dolens
te posuit in carcere,
lubens tuum equuleis
corpus tundi cum malleis
atque mammas evellere.

10

Nervis virgis laniata,
cilicio confricata,
lacerata pectinibus,
Super testas tu es versa
sale, aceto aspersa

et adusta fragminibus.

11

Ducta nuda tu per regnum
super calles, super coenum
atrocius mutilata.

Mox angelus affert byssum
divinitus tibi missum

unde virgo es ornata.

12

Et propter hoc rex tabescit
furit, frendet, modum nescit
dum te, virgo, decollavit.
Et hoc anno ducenteno
septimoque sexageno

virgo caelos evolavit

13
Regi summo in hac vita
impetrasti ut sit ita
nostrae labes relaxentur
Morte mori non subita
confessione habita
viatico recreemur.

14
Ultioneque divina
pater tuus rex maligna
morte non sic cernitur ;
Nam desuper venit ignis
corpus urens sicque cinis
nullo modo panditur.

 

