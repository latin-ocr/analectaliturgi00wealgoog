PROSAE ECCLESIAB MORINENSIS 349

242. nu BEATA naara.

1

Gaude, rosa, salus mundi,

te laudamus laetabundi
regnantem in patria ;

Totus orbis hilarescat

et virtutis ardor'crescat
in tui memoria.

2

Mater Dei, sax amoris,
lux doctrinae, sal dulcoris,
Virgo, mons iustitiae,
Thalamus es Salvatoris‚

sola fructus es odoris,
caro carens carie.

3

Et quid ita dices dignum?

angelicum videns signum,
eius sub admonitu,

Credit plane veritatem

et concepitDeitatem,
Sancto plena Spiritu.

4

Super omnes ornamento
munda est et humilis;
Ex conceptu sub momento
alvus tumet Virginis.

5

ln senectute gravida
Elisabeth quaeritur,

iulans gaudet, Dei virtus
ab utroque solvitur.

6

Tempus partus dum finitur

Bethleem Christus nascitur
potestate libera ;

Evae culpa tunc deletur,

prophetia adimpletur :
Virgo fit puerpera.

7

Visa stella, per donorum
species, claret Magorum
fides necessaria ;

Nam personam signant unam,
sed nec tacent opportunam
naturae distantiam.

8

Templo Natus praesentatur,
senis ulnis baiulatur,

fit legis impletio :

“ Nunc dimittis ¹' tunc cantatur,

orbis et illuminatur,
digna res praeconio.

9

Virga Iesse, decus mundi,

mentis pressae spes, profundi

limes, vota gemebundi
cordis audi, Domina.

Solve moles et excusa

sicut soles, ne confusa

sit mens nostra, sed exclusa
a mundi versutia.

10

Fons hortorum appellaris

es et stella dicta maris

atque portus salutaris,
luna sine nubilo.

Tu pigmentis suavior

cunctisque rosis gratior

omnique luce clarior
Deum gestans gremio

11

Te laudantes
et mirantes
pulchrae Sion filiae,
illustrari
et ornari
'tua gaudent specie ;

 

